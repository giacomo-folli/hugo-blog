---
title: 'Daily2'
date: '2024-02-04T16:45:14+02:00'
draft: true
tags: ['daily']
cover:
  image: 
  caption:
---

ultimamente mi guardo molto allo specchio. non per un senso di curiosità, nè con l'obiettivo di scoprire qualcosa di nuovo. no, ultimamente mi guardo di più allo specchio sperando di apprezzarmi. cerco dei motivi per considerarmi bello, o magari, desiderabile. 

io periodicamente faccio così. crolla qualche muro e mi sento scoperto, esposto al mondo che, automaticamente, etichetto come minaccia. ultimamente mi guardo spesso in faccia perchè alcuni la considerano la cosa più bella che io abbia e mi osservo a lungo, cercando di capire cosa effettivamente ci trovino di bello. 

questi periodi coincidono spesso con il sentirmi perso, in balia della mia vita. e quindi finisco a fare cose che non so nemmeno io se mi piacciano, tipo rasarmi i capelli, per avere un minimo di senso di controllo sul mio corpo e quindi su di me. poi mi guardo allo specchio e non so cosa penso. e mi perdo nella mia faccia.

la mia faccia io non la chiamerei bella. non direi nemmeno brutta, in verità. solo una faccia. quando sorrido si allarga, quando penso si arriccia e nella maggior parte del tempo è una normalissima faccia. però alcuni dicono che ci sia qualcosa che altri potrebbero apprezzare e questa cosa mi incuriosisce e un po' mi piace. perchè a chi non piace sapere di essere apprezzabile? però io apprezzabile non mi sento. nemmeno disprezzabile, in verità.

io mi sento io. niente di che in più. ogni tanto sorrido, ogni tanto bisbiglio, mi vergogno molto a parlare su un palco e non mi piace parlare di me ma scrivere sì. non mi sento un oggetto a cui associare alcun tipo di piacere o dispiacere. se io fossi qualcun altro e mi chiedessero di descrivermi direi: lui è giacomo, un ragazzo tranquillo, coi suoi amici un po' meno, ma tutto sommato ok.
quindi boh cosa vuol dire bello.

e mi guardo nello specchio senza i capelli adesso. la mia ragazza mi darà dei nomi perchè le avevo promesso di non farlo ma poi l'ho fatto comunque. c'è da dire che a conoscermi una non può stupirsi che infrango le promesse. io le promesse le faccio solo per educazione, giusto per non dire *No!* in faccia alle persone. gli dico *Sì dai ci sta buona idea farò così* e poi però faccio un po' come mi tira da tutta la vita.

forse è anche quello il problema. che poi finisco a fissarmi nello specchio per ore a cercare una definizione di cosa sono, ma per essere qualcosa dovrò pur esserlo per un po' di tempo e impegno no? non posso mica essere qualcosa quando mi tira e poi qualcos'altro quando mi sono stancato. o forse sì. cioè posso sicuramente fare così se accetto di finire davanti allo specchio tutte le domeniche a cercare risposte esistenziali.
ma se poi non mi va bene passare ogni giorno del signore davanti allo specchio a corrodermi la cornea o inalare essenze da bagno per trovare un motivo per essere contento? allora devo pure trovare un alternativa. non posso mica continuare a rasarmi i capelli all'infinito.

allora niente, scrivo, sdrammatizzo con questo mio fare sarcastico e un po' di sinistra e cerco di dare un'idea di me come di uno a cui non importa molto. cioè sì, curioso, ma non mi interessa, sono un figo io. 
ora a parte che i fighi sono tutti dei minchioni, però la realtà non è questa. la realtà è che io ci sto sotto a tutta sta storia. io me li accollo questi pensieri e mi pesano molto, molto di più di quanto vorrei. e non voglio guardarmi allo specchio perché mi sento vanitoso e vanitosi sono visti male, ma se poi quindi non lo faccio mi sento un represso e i repressi sono compatiti. quindi poi lo faccio ma senza mai guardarmi fisso in faccia, ma lanciando occhiate veloci di sbieco, cercando di essere più veloce della mia capacità di giudicarmi. ma alla fine vince sempre lei. alla fine mi sento comunque stupido.

ora non so come concludere questo testo, perchè ancora evito di mettermi davanti agli specchi e ancora mi sento in colpa quando mi chiedo se sono bello per davvero.

quindi mi sa che scompaio perchè non mi tira più di scrivere. ciao :\)

<!-- USEFUL STUFF -->
<!-- NOTE: Put the audio files in the same dir of index.md -->
<!-- {{<audio img-src="images/<COVER_IMAGE>" src="posts/<POST_NAME>/<AUDIO_NAME>" width="100%" caption="<AUDIO_NAME>" >}} -->

<!-- {{< youtube "<YOUTUBE_VID_ID>" >}} -->