---
title: 'Radovljica'
date: '2024-01-05T23:23:12+02:00'
draft: false
tags: ['slovenia']
---

###  Ci siamo svegliati tutti tardi. 
Verso le 10.00, a parte diego che doveva studiare per l'esame dell'8.
Abbiamo mangiato biscotti della marca *Budget*, latte e uova strapazzate ed ora stiamo per uscire. Siamo diretti alla città del miele, un piccolo borgo antico, famosa per i suoi alveari.

### Radovljica è bellissima. 
Divisa in quartiere vecchio e nuovo. Molto intima e tranquilla, lontana dai ritmi dei turisti. Ho mangiato fritto misto con Diego. Ce n'era tanto. 

### Ora gli altri giocano. 
Si divertono con un gioco di carte chiamato *Munchkin Ktulu*. Io scrivo. La marti dorme e la pasta è sul fuoco. Oggi sono andato al cesso dopo quattro giorni. Mi viene sempre difficile quando sono fuori casa. Mi dà particolarmente fastidio non essere seduto sulla ciambella a cui sono abituato.
Mentre scorrevo i reels, mi chiedevo quali fossero le altre cose che ho legato al posto in cui sono cresciuto. Pensavo che sono abituato a vivere secondo la mia esperienza nell'infanzia e finisco spesso a limitarmi perché evito i cambiamenti. Quanto spesso mi convinco che cose non possano andare in altri modi... 

### L'acqua sta bollendo sui fornelli a induzione.
Il rumore mi fa pensare ad Ali, ai suoi fornelli in quella cucina stretta e rossa. Penso che ormai sia diventata un cosa quotidiana chiederci cosa mangiare, se mettere su la pasta, io e te. Ieri mi è mancata molto.