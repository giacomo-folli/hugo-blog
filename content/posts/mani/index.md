---
title: 'Ci sono le tue mani'
description: 'Post di paco'
date: 2024-04-12T16:58:22+02:00
draft: false
tags: ['']
image: images/profile.jpg
---

Ho fatto un sacco di cazzate nella vita. Ho detto bugie. Ho evitato discorsi. Ho incolpato le persone sbagliate. Ho tradito fiducie. Ho infranto promesse. Ho sbagliato sapendo di farlo. E poi l'ho fatto di nuovo.

Ho fatto lo stronzo con ragazzi e ragazze, poi ho dato la colpa a mio padre. E davvero, ho costruito un portfolio di buone ragioni per tenermi alla larga. E tu lo sai.

Quindi spiegami che ci fai qui. A stringermi al tuo petto come se fossi un bambino innocente che non ha colpe e non sapeva cosa stava facendo.

Perché non è vero. Ho tutte le colpe del mondo. Chiedilo a quelli che ho ferito. Chiedilo a quelle che hanno versato delle lacrime per le mie parole o le mie azioni. Chiedilo alle porte che ho chiuso in faccia a chi mi voleva bene.

Ti diranno che sono sporco di rabbia, rimorsi e punizioni che ho evitato a lungo, pensando che tutto il brutto in me fosse colpa del mondo.

E proprio ora che me ne rendo conto, che non merito nulla, ci sono le tue mani che avvolgono il mio volto triste e impaurito, come se io meritassi ancora un abbraccio. Come se meritassi ancora una voce che mi sussurra '*Andrà tutto bene*'.

<!-- USEFUL STUFF -->
<!-- NOTE: Put the audio files in the same dir of index.md -->
<!-- {{<audio img-src="images/<COVER_IMAGE>" src="posts/<POST_NAME>/<AUDIO_NAME>" width="100%" caption="<AUDIO_NAME>" >}} -->

<!-- {{< youtube "<YOUTUBE_VID_ID>" >}} -->