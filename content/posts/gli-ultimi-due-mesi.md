---
title: 'Gli ultimi due mesi'
date: '2024-01-11T23:38:01+02:00'
draft: true
---

![amici](https://images.unsplash.com/photo-1704894097529-15b553f817e7?q=80&w=1974&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D)

### Negli ultimi due mesi ho lavorato come full-stack developer. 
Dove? In una software house piacentina di nome LH, ovvero Likable Hair (sospetto sia frutto di uno dei tanti *random generator* su internet).  Il ragazzo di mia sorella, Gabbo, uno dei tre fondatori, un giorno mi ha chiamato dicendomi che stavano cercando nuova gente. Io, che fino ad allora non avevo mai lavorato nel campo, ero un po' spaventato dal tuffarmi a capofitto in mezzo a responsabilità e compiti sconosciuti; però alla fine una sfida è una sfida, quindi ho accettato.

**In pochi giorni sono stato catapultato in un nuovo mondo**. Mi sono ritrovato in una realtà giovane, composta da ragazzi quasi della mia età, alcuni più grandi, tutti molto competenti e accoglienti. Nonostante questo, il primo mese è stato tragico. Tutto mi era nuovo: i linguaggi di programmazione, i tool, i plugin, i sistemi di gestione delle versioni, gli stand di 5 min e, ammettiamolo, l'organizzazione del team che ogni tanto lasciava a desiderare. C'è da dire che credo che sia sempre così nelle start up. C'è anche da dire che mi ha fatto bene non avere sempre qualcuno che ti dice esattamente quello che devi fare, ma dovermelo trovare da solo. Quindi brindo alla disorganizzazione.

**Ormai sono passati due mesi**. Ho iniziato a fine novembre ed ora è il 10 gennaio. Posso dire che abbia imparato una marea di cose che non avrei mai visto da solo con i miei progetti personali. Diversi sono stati i momenti in cui credevo di avere sbagliato, di avere sparato più in là di quanto potessi raccogliere, ma alla fine me la sono sempre cavata con un po' di aiuto dai più esperti dell'ufficio.

### Le nostre battaglie
Quando vedo un amico in difficoltà no so cosa fare più che ascoltare, ogni tanto offrire un consiglio e fare capire che ci sono sempre, sia con le parole che con i gesti. Ma vorrei fare di più. 

Il punto è che, sono sempre stato bravo ad accettare che certe battaglie si combattono da soli, quando riguardava me. Mi è sempre venuto semplice trattarmi come uno che risolve le cose da solo, uno che non ha bisogno  di nessuno.

Ma, nel momento in cui è qualcun'altro quello che ha bisogno di aiuto, vedo che questa mia *logica della solitudine* cade a pezzi velocemente. Queste pratiche sembrano così innocue finché non le devo applicare agli altri; allora le riconosco per quello che sono veramente: torture autoinflitte per punirmi per qualcosa che non so nemmeno io.

### Per il resto tutto in regola penso. 
Dovrei allenarmi di più e mangiare meglio però. L'altro giorno sono salito sulla bilancia e ho scoperto che pesavo 97.3kg; non mentirò quando dico un po' mi sono spaventato. Un po' perché esiste quel tacito accordo, quel patto sociale per cui se sei sotto i 100kg, al massimo vieni considerato '*in carne*', ma una volta passata la soglia dei 100, allora lì sei in pericolo di morte da grasso!!
A parte gli scherzi, ciò che mi ha spaventato è il rendermi conto, tutto in un colpo, di quanto avevo perso di vista (o forse avevo volutamente evitato di tenere d'occhio) il mio corpo e la mia salute fisica.

Mi sono ripromesso di trovarmi un impegno che mi costringa a tenermi in forma o almeno a muovermi quotidianamente. Il meglio sarebbe trovare una motivazione per allenarmi che sia al di là del semplice '*stare bene*'.