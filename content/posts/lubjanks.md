---
title: 'Lubjanka'
date: '2024-01-06T23:32:01+02:00'
draft: false
tags: ['slovenia']
---

**Siamo arrivati alla capitale che erano le 9 passate**. Pioveva copiosamente, infatti la prima cosa da fare è stata infilare tutta la scarpa in una pozzanghera grigia. Mi sono maledetto in silenzio.

**Qui non c'è molto da vedere**. Un castello, una piazza, la funicolare, i vicoli e le chiese. Rimane comunque un posto accogliente, un luogo comodo in cui passeggiare. Forse l'unica capitale di cui potresti dirlo.

**Abbiamo pranzato in ristorante**. Io ero indietro con le spese, quindi ho offerto a tutti e ho visto volare via un 227 euro morbidi morbidi dalle mie tasche. Diamine. Però buon pranzo. E strudel eccellente.

**Il pomeriggio pioveva ancora**. Abbiamo deciso di prendercela comoda, guardare un po' in giro e poi tornare a casa. Nei negozietti abbiamo comprato un salame d'orso (non sapevo si potessero fare salami con carne d'orso), uno di camoscio e dei liquori dolci per la sera.

**I bus non hanno biglietti**. Lo abbiamo scoperto all'ultimo. Si sale e si paga e basta. Simpatico. Ci siamo fatti una buona mezz'ora di corriera per tornare al parcheggio del pulmino e poi altri 45 minuti di macchina per tornare a Bled fradici e stanchi. Tutto sommato una buona giornata.