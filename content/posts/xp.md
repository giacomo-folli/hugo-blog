---
title: 'XP e propositi'
date: '2024-01-11T23:43:55+02:00'
draft: false
---

### E come sempre mi sto cagando sotto :)

Sono 14.15 e sono in ufficio a cazzeggiare. Le mie quattro ore giornaliere le ho esaurite stamattina, ma non ho troppa voglia di tornare a casa e non so nemmeno se posso, visto che c'è mia sorella che probabilmente si aspetterà un passaggio al ritorno. Quindi la dovrò aspettare. Ma non so. Non ho voglia di chiederglielo.

Sono un po' in sbatti perché ancora non ho soldi per domani e non ho voglia di litigare con i miei per ricavarci 50 euro. E poi c'è che mi sento molto impreparato. Già faccio fatica a stare dietro alle task in un linguaggio familiare e collaborando con persone che conosco, mentre ora devo aspettarmi di andare a lavorare di notte, in mezzo a sconosciuti, su un linguaggio sconosciuto. Sto un po' in para.

**Ho sempre paura di pesare agli altri**. È sempre stata una mia preoccupazione durante il corso della mia vita; non so perché. Sicuramente io per primo mi sento un peso e questo aggrava la situazione; il risultato, infatti, è che cerchi la conferma di non esserlo dagli altri. E quando si fanno le cose per conferme si fanno male. Parlo per esperienza.

### Propositi per l'avvenire

* **Ridurre il rapporto consumazione/produzione**. Voglio iniziare a produrre molto più quanto che consumo e, quel poco che consumo, selezionarlo in modo che sia un contenuto di qualità. Quindi da ora in poi cercherò di minimizzare le ore spese su youtube/social e mi limiterò a ricevere input da podcast o libri. Unica cosa di che non voglio ridurre drasticamente, ma solo monitorare, sono le serie tv. 
* **Migliorare la salute fisica**. Questo vuol dire iniziare a seguire costantemente una routine semplice, ma completa, di esercizi fisici e stare attenti alla dieta; devo fare principale attenzione agli spuntini fuori dai pasti e ai dolci.
* **Migliorare la salute mentale**. Per quanto riguarda ciò, penso di essere già sulla buona strada: lo stipendio del lavoro mi permette di evitare diverse ansie legate al non avere soldi e la scrittura quotidiana mi aiuta a verbalizzare e mitigare le mie emozioni. Non credo di dover iniziare nuovi progetti, ma piuttosto credo sia importante continuare in maniera costante questi due che hanno già dimostrato di portare diversi benefici. 
* **Migliorare la salute spirituale**. Non so bene come spiegare bene questo punto. Credo però che quando smetti di farti grandi domande, vivi per la giornata e ti lasci trascinare dai ritmi della vita, finisci per perdere molte occasioni e, soprattutto, perdi di vista te stesso. Credo sia anche una questione importante avere una bussola morale personale che ci indichi la via verso quello che consideriamo il bene e, questa bussola, credo debba essere coltivata e fatta crescere nel tempo. Per questo motivo, voglio impegnarmi a trovare un modo per aiutare la mia comunità, prima di tutto nei suoi elementi più atomici che sono le persone. <br> Per adesso non mi interessa fare grandi azioni, mi accontento di impegnarmi ad essere più presente nelle vite degli altri, portare una mano di supporto dove posso, se no offrire più caffè agli amici. Credo che l'impegno del gruppo di poesia sia una scelta esemplare che ricada in questa categoria.

![festival bleech 2023](https://cdn.masto.host/mastodonuno/media_attachments/files/111/737/974/052/998/818/small/2fe361e9b371bc15.jpg#center)
